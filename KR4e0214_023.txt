# -*- mode: mandoku-view; -*-
#+TITLE: 溫恭毅集
#+DATE: 2015-08-25 00:26:13.430578
#+PROPERTY: ID KR4e0214
#+PROPERTY: BASEEDITION WYG    
#+PROPERTY: JUAN 卷二十三
<pb:KR4e0214_WYG_023-1a>¶
欽定四庫全書¶
　温恭毅集巻二十三¶
　　　　　　　　　　　　　明　温純　撰¶
　　五言絶句¶
　　　老僧巗¶
獨向中峰立洪荒直到今如何身不動爲悟石頭心¶
　　　其二¶
色相空山裏無言亘古今嵩山面壁者還有去來心¶
<pb:KR4e0214_WYG_023-1b>¶
　　　移居宣武街庭前有竒石四各題以名維益汝¶
　　　　脩𢎞甫欣然賦詩余亦各得一首¶
　　　立禪僧¶
止錫天䑓似(天䑓有/老僧巖)石頭今已矣九年少室山面壁亦¶
暫耳¶
　　　二華峰¶
我有五畆園當簷二崋峙山靈似有情不約忽來此¶
　　　邀月巖¶
<pb:KR4e0214_WYG_023-2a>¶
云何安樂窩從窟手探月爲悟生生機天根于此發¶
　　　化石嶺¶
寜知木匪石又知石匪心不二者誰子忘言亘古今¶
　　浮光八詠(浮光在信陽之東予甞歴其地/)¶
　　　戈山¶
鬱嵂鄰嵩少仙人遺舊跡蒼翠薄青霄烟霞爛白石¶
　　　淮水¶
東望長淮水宛如渭水清空明天一色亦可濯吾纓¶
<pb:KR4e0214_WYG_023-2b>¶
　　　春申宅¶
昔日春申宅今時絳節宫人事今時異風烟昔日同¶
　　　霸䑓¶
蕭王古霸䑓野曠望何極月夜楚歌寒草木無顔色¶
　　　七里泉¶
熒碧小龍湫鬱葱騰佳氣獨有洗心人一歃知清味¶
　　　五龍宫¶
風俗存三户雩禜寄五龍有年書太史無事憶乾封¶
<pb:KR4e0214_WYG_023-3a>¶
　　　劉墓¶
叅軍玩世者醉徳不醉名天地餘杯土古今誦逹生¶
　　　聚仙閣¶
小閣何岧嶤霏嵐如動色杖䇿問筌蹄丹梯不可即¶
　　　過吕公祠¶
行役紅塵裏仙跡古道傍七年渾是夣不必問黄梁¶
　¶
　¶
<pb:KR4e0214_WYG_023-3b>¶
　¶
　¶
　¶
　¶
　¶
　¶
　¶
　温恭毅集巻二十三¶
