# -*- mode: mandoku-view; -*-
#+TITLE: 溫恭毅集
#+DATE: 2015-08-25 00:26:13.384880
#+PROPERTY: ID KR4e0214
#+PROPERTY: BASEEDITION WYG    
#+PROPERTY: JUAN 卷二十一
<pb:KR4e0214_WYG_021-1a>¶
欽定四庫全書¶
　温恭毅集巻二十一¶
　　　　　　　　　　　　　明　温純　撰¶
　　五言律詩¶
　　　同子成遊說經䑓¶
爲結烟霞侣因過尹喜門停車逄白鶴揮麈聼𤣥言瑶¶
草經春長琪花冐雨繁真源如可問待月坐黄昏¶
　　　其二¶
<pb:KR4e0214_WYG_021-1b>¶
從君探世業道徳五千存紫氣烟雲合丹崖日月屯有¶
無觀妙徼恍惚盡乾坤似得真常脉先天可細論¶
　　　送辛四景虞應癸未試¶
持憲神羊著叅軍草檄名(景虞之/世父父)白眉憐馬季綵筆笑¶
江生風入鵬南翼雲蒸冀北程黄金䑓望逺萬里正含¶
情¶
　　　内丘曉行¶
秋色撲帷清侵晨傍桞行衣牽朝露濕花映曉霞明拙¶
<pb:KR4e0214_WYG_021-2a>¶
病憐吾道江湖寄此生華峯雲日近忻慰倚門情¶
　　　過邯鄲¶
驅車出北平暮向邯鄲行秋在風前樹波連雨後萍三¶
千矜趙客十二傲秦城此日哀陳迹平原草木生¶
　　　邯鄲李希聖明府枉過小坐¶
旅病憐秋色相逢一觧頥㸔君花滿縣愧我鬂如絲把¶
酒還聼鳥開襟且論詩黄粱今已熟那計夣囬遲¶
　　　武陵城樓送李少叅之闗中¶
<pb:KR4e0214_WYG_021-2b>¶
登樓愁望逺把袂又逢秋共訝謫仙去誰憐落葉稠魂¶
飛崡谷道月滿洞庭州相見知何日桃源好駐舟¶
　　　送李懋推放歸¶
拜夕憐青𤨏飛霜獨犯顔長留忠膽在不惜壯心閒聖¶
主恩波渥逐臣鄴下還賜環應有日那得戀東山¶
　　　過武關¶
關塞空秦漢風塵感嵗華猿啼惟鳥道犬吠有人家孤¶
嶂天疑近窮途日易斜啇山知不逺吾欲了生涯¶
<pb:KR4e0214_WYG_021-3a>¶
　　　夏日同裴太僕泛西湖¶
剛憐簮乍盍却恐袂仍分槎入六橋桞盃浮二嶺雲雨¶
餘荷欲長風送磬常聞半日跏趺坐相將譯梵文¶
　　　又同登萬松嶺¶
攬勝對髙㫪衘盃俯萬松人疑乘鳯舞亭似藉雲封湖¶
海當簷盡山林引興濃願言婚嫁畢同此醉芙蓉¶
　　　豊樂亭赴成君廸太僕宴集¶
乆别成萍梗相逢盡日停論心憐玉署把酒續廬陵雨¶
<pb:KR4e0214_WYG_021-3b>¶
霽青疑染花開爛若蒸豊年仍可樂千載共兹亭¶
　　　春日詹直指招飲胡太守園¶
亭榭倚危岑登臨惬賞心山疑浮海市人似到雲林花¶
氣撲簾入歌聲雜鳥吟相㸔春意足底用出郊尋¶
　　　望壠¶
絶恨風人痴忍爲九我詩呼天親㒺極愛日我何知想¶
像松楸裏瞻依夣寐時重將莱彩舞泉路以爲期¶
　　　海潮庵¶
<pb:KR4e0214_WYG_021-4a>¶
古寺碧雲邉登臨息萬縁法堂留月照衣鉢付燈傳近¶
水花饒笑開簾鶴欲前相逢天竺客說破野狐禪¶
　　　初夏同雷徤夫馬子充遊子徳園¶
雨霽夏猶春班荆白首新名花香入座幽鳥語依人絳¶
帳經誰授豐城劒有神相從三愽士星聚恐驚荀¶
　　　社集弟居¶
景色倍晴和相逢鬂盡皤簷荆花疊錦風樹鳥成歌結¶
社春連夏開尊酒似河不知禽慶侣何䖏戀青蘿¶
<pb:KR4e0214_WYG_021-4b>¶
　　　郃陽曉發¶
侵晨出郭門蕭瑟望朝暾霜逼秋禾熟日烘野馬奔兵¶
戈連塞徼耕鑿㡬烟村撫景臨岐路凄然欲㫁魂¶
　　　園中望先塋感愴用百嵗吾偕汝句¶
無情花自發底事鳥如歌本爲逍遥適翻令感愴多望¶
雲封若斧滴酒泪成波百嵗吾偕汝那堪誦蓼莪¶
　　　過夷門有懐西亭宗正¶
傳經憐帝子垂淚過夷門㡬載詩筩廢千秋藜杖存鶴¶
<pb:KR4e0214_WYG_021-5a>¶
歸疑見汝草緑正傷魂在笥文仍富相思夣裏論¶
　　　寓天寜寺蘭上人房¶
寳塔何年剏相傳自盛唐一燈留法界片月照迷方山¶
歛浮雲盡風翻貝葉香無生如可學吾欲泛慈航¶
　　　送袁㣲之赴漁陽劉公幕¶
從来䨥燕頷肯作一書生投筆辭南國揮戈向北平亦¶
知龍射斗常有燭籠旌欲樹封侯績羞稱任俠名¶
　　　胡子芳移居爲余比隣¶
<pb:KR4e0214_WYG_021-5b>¶
何意離群友相逢更比隣醉歌吾潦倒岸幘爾情真寳¶
劍光騰斗春林花傍人子虚如有賦早晚獻楓宸¶
　　　題馮仲元園¶
豈厭紛華擾而從此結廬峰連樓蘸水月送塔翻除改¶
席花疑闘題詩竹可書歸来吾羡汝不歎食無魚¶
　　　喜馬子儀至得二親信¶
簷雀噪曽頻乍逢問二親喜聞顔似玉應是壽長春桃¶
熟蟠山近蓮開玉女隣思歸扶杖屨對景可全真¶
<pb:KR4e0214_WYG_021-6a>¶
　　　送子儀歸用何仲黙先生韻¶
去住應難别賡歌欲暫留捲簾還對月繞檻復栽榴雨¶
霽㸔行鴈烟開憶釣舟知君歸里日芳草傍清流¶
　　　寄弟¶
吾仲㡬傳書飛騰興欲舒㸔雲愁見鴈彈鋏嘆無魚經¶
學三冬足鵬摶萬里餘雪霜亦雨露努力愛居諸¶
　　　慶成宴恭述時萬歴丙子純以太僕少卿侍殿¶
　　　　中¶
<pb:KR4e0214_WYG_021-6b>¶
子夜南郊薦寅賔北極臨陽生飛琯應樂奏慶雲沉魚¶
藻君臣樂簷梅天地心玉音親命酒既醉荷恩深¶
　　　其二¶
九重欣晝接三祝慶良辰寒鍵初陽啟和顔七日親歌¶
諧魚出聼舞徧鶴来馴喜起瞻前代皇仁自近臣¶
　　　上元同劉敬甫送弟從戎¶
海内風塵滿憂時可奈何暗香梅自發積雪髩全皤任¶
俠揮長劍銘勲望伏波竚㸔麟閣畫握手醉烟蘿¶
<pb:KR4e0214_WYG_021-7a>¶
　　　其二¶
三五團圓夕留連離别時還從姜氏被預想謝家詩春¶
入池塘草路分南北岐吹毛刀可贈萬里以爲期¶
　　　長安㑹舘赴同鄉公宴¶
鶯燕驕春永芬芳得閏偏上林花易發旅邸月同圓簮¶
遇青睛盍杯從緑樹傳感恩争報主周歴萬年延¶
　　　送子儀還里¶
折桞送君時衘杯動客思青春堪作侣好景且留詩隴¶
<pb:KR4e0214_WYG_021-7b>¶
月千山隔鄉心一鴈知髙堂問消息休道鬂如絲¶
　　　季夏同家弟邀妙上人園遊㑹大雨河漲¶
底事驟清凉開襟共此堂正逢甲子雨况是水雲鄉説¶
法風㠶定無機魚鳥忘一身天地小吾亦愛吾狂¶
　¶
　¶
　¶
　温恭毅集巻二十一¶
