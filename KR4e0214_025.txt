# -*- mode: mandoku-view; -*-
#+TITLE: 溫恭毅集
#+DATE: 2015-08-25 00:26:13.462187
#+PROPERTY: ID KR4e0214
#+PROPERTY: BASEEDITION WYG    
#+PROPERTY: JUAN 卷二十五
<pb:KR4e0214_WYG_025-1a>¶
欽定四庫全書¶
　温恭毅集巻二十五¶
　　　　　　　　　　　　　明　温純　撰¶
　　尺牘¶
　　　報陳行菴¶
警報日急諸酋形情露矣整兵阻隘責在分守随酋向¶
往就急赴援則門下所習諳者葢酋計不測既欲分我¶
之力以故東西調援非臨時早得其情恐不免顧此失¶
<pb:KR4e0214_WYG_025-1b>¶
彼且受敵之處自四海冶至了角山相去遼𣺌旦夕之¶
間定有真情拱聽教音再圖經畫¶
　　　寄李漸菴¶
欲卧山中意最真既過雒以遣人繳節涉慢命故冐昧¶
入京不謂遽有兵筦之寄令不得告圖書衣裳又不在¶
身所客居隻影安能欝欝久居此哉人便附候華山之¶
約不遂得一俚語在别紙倘至蓮花玉井願為我寄山¶
靈不必作移文也¶
<pb:KR4e0214_WYG_025-2a>¶
　　　答方金湖¶
雲中實京師右肩勢孤卒悍稱難守有日邇奸民盤據¶
坂升患不在外敵下賴經畧令北門有鎖鑰之固即目¶
前虚警當無煩宵旰純濫寄兵筦幸與邊計所藉以脱¶
曠職之罪不淺矣¶
　　　答陳行菴¶
節據塘報俺酋必入犯無疑馬帥卞懐仁相機應援誠¶
得䇿而天城迤東平敵迤西在宣山二帥雖非本地倘¶
<pb:KR4e0214_WYG_025-2b>¶
臨時力可赴援不得襲故套坐視也郭帥駐劄寜武與¶
偏老孰便幸裁之¶
　　　報郭總兵¶
去嵗京中幸一靣未幾借晉中深為三闗稱慶近邊報¶
日急諸酋形情已露雖聲言擊大同恐犯偏老意更多¶
所賴揚威樹勲不淺矣書中謙引大過僕甞謂大將統¶
三軍至令體貌與諸將等無怪乎紀律不可振也往周¶
渭陽公鎮雲中不折節於人卒成名將僕以為得大將¶
<pb:KR4e0214_WYG_025-3a>¶
體者一渭陽耳願將軍效之¶
　　　報譚二華總督¶
節睹經畧未甞不嘆羨謂為天子守封疆皆得如門下¶
北何有强敵南何有倭夷純不諳軍國大計顧見當事¶
者襲套文則諧衆口實幹濟則多沮撓今篤中不欺視¶
公家如私無有若門下者建䑓之議即勞民可遺永利¶
寛恤休養之計久欲進言於門下而門下已調停之矣¶
諸酋近擾雲谷置薊遼不言此其計甚詭恐秋風至彼¶
<pb:KR4e0214_WYG_025-3b>¶
所垂涎不在彼而在此也¶
　　　報翁見海¶
中原之地在食不在兵在吏不在將純竊以為確論故¶
郡得一龔遂則渤海成賣劍之風即藩臬即撫按皆屬¶
贅員惟襲套逄迎真有如来諭者以故地方一遭水旱¶
即皇皇思亂緩急標本之計非兵權未可彈壓又參將¶
改駐不繫增設兵果不足亦止取各道軍餘民壯耳是¶
在今日不為聚而於他日亦無難散也往師劉二巨冦¶
<pb:KR4e0214_WYG_025-4a>¶
流劫中原燕趙驅則入齊魯齊魯驅則入徐鳳正苦各¶
省直兵無統屬耳武徳諸道即欲如来諭然須題明方¶
可入勑書幸門下酌之¶
　　　報譚二華論邊事¶
承諭召募之難仰見當事苦心大都募兵之難難在本¶
鎮入衛之難難在他鎮圖經久則客兵不若土兵論緩¶
急則土兵之補練無期而客兵之見在足恃况計費又¶
有如来諭者愚為此慮最久甞謂入衛之兵可暫而不¶
<pb:KR4e0214_WYG_025-4b>¶
可常可罷而不可遽罷以故待罪以来未敢以此撓邊¶
計豈不知各鎮亦以薊鎮所闗繫尤重耳䝉教敢不仰¶
成雅意力賛廟謨苐優恤寛假一切脩築之勞得永免¶
使薊鎮為客兵樂土何如¶
　　　報王鑑川中丞¶
籌邊二疏諸薦紳無不嘆服至有恨宣大得門下晚者¶
南山之議今且撤逥入衛兵數千柰薊鎮補練無期¶
勢難盡歸使山陜之兵日困一日不知作何終耳¶
<pb:KR4e0214_WYG_025-5a>¶
　　　報殷石汀¶
猺獞之酋蔓延於積習而養成於玩撫葢撫在我剿亦¶
在我則剿可也撫亦可也因其不能勝而為不得已之¶
撫則撫以示弱雄猂逆賊以殺鹵䝉惠孱弱赤子竟寃¶
抑莫伸賊如之何不愈肆以邀賞而東南之民何時就¶
袵席也承諭剿撫並用而請餉振威又奪其氣自是相¶
機運用以成底定之功在門下耳¶
　　　報王鑑川¶
<pb:KR4e0214_WYG_025-5b>¶
那吉之降視呼韓欵塞不同葢呼韓以君長来那吉一¶
小竪子耳於中國無輕重今既入雲中殺不武縱則示¶
弱苟擒叛賊為我立功即效歸亦庶幾哉但續降者¶
真偽未分倘率衆聲言那吉部落隂為内應計恐萬萬¶
無容留理也¶
　　　其二¶
俺酋既哀求那吉此機㑹不可失葢彼酋棄而不顧則¶
我不過得一囚耳但率然輕予未免䙝體必果有哀懇¶
<pb:KR4e0214_WYG_025-6a>¶
實情令彼殺諸逆為我立功則予奪之權在我彼當亦¶
自感服僕已疏請大端謂彼既哀求自當議處而尚有¶
謂不可與者不知既哀求而不處假令彼以為哀求不¶
可得發恨棄之而去不惟因一降重受其禍且令彼執¶
索降之名擾我而我又兼此哀懇之機而失之矣幸早¶
圖之¶
　　　報見松劉中丞¶
黙國事詳前書中臨安參將本以尾大故黙寓防微之¶
<pb:KR4e0214_WYG_025-6b>¶
計頃議裁革真屬無謂讀大疏仰謀國忠懇所云五利¶
令西南機宜宛在目前建議者蚤得聞此當無勞更張¶
為也廟議一一如諭他日滇中軍民安享彈壓之休該¶
鎮得免震主之嫌者在此舉耳¶
　　　與陸五䑓太宰¶
都下日接謦欬十餘年神交夢想者遽承公忘年之雅¶
不知何所投於翁而翁即傾葢如故若此也日公發都¶
時追送不及無何純亦得告而歸葢自分迂疎無補徒¶
<pb:KR4e0214_WYG_025-7a>¶
竊禄增懅又老父衰白多嗽幸歸来日娯膝前課子¶
弟讀書耕田有時過漸菴丈所相與質對倘自此收歛¶
精神不負心知之教庻歸来不為徒矣天象示變往呉¶
越水旱驗矣今其驗當在何事乎有懐種種不能悉¶
　　　與李翼軒督學¶
都下一再瞻對已即萍梗然得所論著及鍚類秦中章¶
程不啻親承謦欬又獲珍萹奬借逾分葢已心感髙義¶
顧以李下之嫌未通名姓歸来苦途中迍邅至今月初¶
<pb:KR4e0214_WYG_025-7b>¶
始抵廬而先是承温札豐廩豈迹未密而情若膠漆耶¶
勒狀上謝書成得令弟飛騰信快之¶
　　　其二¶
門下陶鑄秦士庶幾還周秦之舊矣意即内召啓沃燮¶
理而猶以藩翰相煩聞分部嵩雒嵩雒固昔賢分陜地¶
世所傳甘棠猶在何幸於門下再見且知以此為重用¶
地耳頃勞干旄枉過蓬蓽以未致欵為歉¶
　　　答張澽濵中丞¶
<pb:KR4e0214_WYG_025-8a>¶
人自蜀中至者道門下鎮蜀無何即為蜀畫便利而以¶
禮易舊俗尤卭筰諸國對症之劑即文翁化蜀曷多讓¶
焉去嵗冬仲天奪我糟糠之配已又奪一婿葢積諐一¶
免官不足贖也純以此過痛心怦怦病矣¶
　　　與弟¶
河兄来量與阿堵中物葢吾家親支人少縱不才也當¶
㸔顧今日雖有親疎此是祖宗骨血范文正公所謂自¶
祖視之此一人之身也近世人於一家骨肉常分形骸¶
<pb:KR4e0214_WYG_025-8b>¶
欲望作官仁民愛物難矣我輩此處正當體㑹正是學¶
問¶
　　　其二¶
何達軒忽有此變使我未遂薦賢之心遂託按君給符¶
以歸而賻儀則致之家耳天不佑善至此吾三疏不遂¶
時將大計只得少緩此畨事體萬分掣肘只好於公中¶
加一恕以求妥以保全善類而平生作對者不可不置¶
之人情世態之難處如此¶
<pb:KR4e0214_WYG_025-9a>¶
　　　其三¶
家事心事俱詳書中矣吾弟家居守拙甘淡泊我心甚¶
喜且吾弟居恒能亮我若他日令其子獨富而弟獨薄¶
則天地間之最不孝人矣是視父之子不如已之子也¶
晁家村水田覔十餘畞鑿一園久已無心仕路矣須近¶
水可度日也¶
　　　其四¶
吾弟拜命亦祖父餘廕所及所謂前種而今食之食之¶
<pb:KR4e0214_WYG_025-9b>¶
而又種之則後之食者將繩繩無已且戰任亦甚難須¶
慎之又慎勿存一毫身家之念上為國家下為軍民始¶
不負吾家世受國恩圖報夙心孫立山親家一推疏上¶
上大喜即令守票速發行葢數年未有之特恩也衆正¶
大快皇上此舉㑹孫親家力勸登程為聖恩為時事不¶
可專為已也¶
　　　其五¶
吾弟想旦夕即發而入漢南矣百凡慎之又慎吾弟有¶
<pb:KR4e0214_WYG_025-10a>¶
識有量必不以此自足為國為民可也遣去賀文乃善¶
造火器者吾弟善視之¶
　　　其六¶
人道漢中軍民甚感吾弟吾甚喜須如此乃不負朝廷¶
葢今正小民在水火之時吾輩縉紳實心挽囘安望天¶
下無事若有事此身且不知何歸况其家乎今之不思¶
恤軍愛民者真愚之甚矣望吾弟千萬堅持此心不¶
但自成一羙名且為子孫造無窮福澤也¶
<pb:KR4e0214_WYG_025-10b>¶
　　　其七¶
弟痰未愈須用定心之功凡去留遲速順之而已當不¶
得意此心先亂若逄有大變將如之何張魏公有刺客¶
至亦笑而聽其取首無非信命信數也二姪文各有致¶
正好從此精進令㸔好文求英發也¶
　　　其八¶
吾弟脇下疾何又發且甚也據弟書及来人皆言已好¶
猶不敢信甚慮詢之京中無良醫止彰徳髙醫官在此¶
<pb:KR4e0214_WYG_025-11a>¶
渠云可治遂給路費脚力令来家㸔脈從容調治想須¶
久治方可大愈¶
　　　其九¶
火器曾令朱騰淵来靣告亦盡其技否近阮州成功曾¶
以宣鎮送来數件付宋大斌帶去其威逺砲一入巢衆¶
即大驚而潰故我兵盡入此一效也或川中攘功或不¶
肯歸阮州亦未必肯説出大斌耳然足以徴此技之可¶
用矣利器解四冊附致¶
<pb:KR4e0214_WYG_025-11b>¶
　　　其十¶
李瞻宇公祖至極稱弟才守當為干城苐一真不負朝¶
廷不負期許方是宇宙間大丈夫也自携費用倘或不¶
足我當助之惟愛恤軍士使一方感戴使去後有餘思¶
即一時有相左者亦當愧於心也我事體外靣已大明¶
有南部郎劉元珍一疏可為此局㫁案不可謂世無人¶
也錢子狂言至四殊可笑耳¶
　温恭毅集巻二十五¶
